# [MyCloudFulfillment] Backend Developer(Node.js) Test
### จงเขียน API เพื่อตอบสนองความต้องการของระบบต่อไปนี้
&nbsp;&nbsp;&nbsp;&nbsp;&nbsp;&nbsp;คลังแห่งหนึ่งดำเนินธุรกิจให้เช่าพื้นที่เพื่อเก็บสินค้า โดยคลังเก็บสินค้าเป็นกล่องขนาด กว้าง x ยาว x สูง และอาจมีการเก็บข้อมูลน้ำหนักด้วย แต่ไม่จำเป็น
</br>
&nbsp;&nbsp;&nbsp;&nbsp;&nbsp;&nbsp;คลังต้องการคิดค่าบริการลูกค้าตามจำนวนวันที่ลูกค้านำสินค้ามาเก็บไว้ จนถึงวันที่ลูกค้านำสินค้าออกจากคลัง โดยไม่สนใจเศษของวัน แต่คิดค่าบริการขั้นต่ำ 1 วัน <i>(ตัวอย่าง เก็บวันที่ 12/04/2019 เวลา 12.00 และ นำออกวันที่ 14/04/2019 เวลา 08.00 คิดค่าบริการ 2 วัน)</i> แต่ทั้งนี้ทั้งนั้นต้องเก็บเวลาที่นำสินค้าเข้า และเวลาที่นำสินค้าออกด้วย</br>
&nbsp;&nbsp;&nbsp;&nbsp;&nbsp;&nbsp;ปัจจุบันมีวิธีคิดค่าบริการอยู่ 3 แบบ <i>(และมีความเป็นไปได้สูงว่า จะมีวิธีคิดค่าบริการแบบอื่นอีกหลากหลายวิธีตามหมวดหมู่ของสินค้า เมื่อคลังให้บริการลูกค้ามากขึ้น)</i>
</br>
1. ถ้าสินค้าอยู่ในหมวดหมู่ "อาหารเสริม" ให้คิดค่าบริการตามปริมาตรกล่อง คือ คิดค่าบริการวันละ 1 บาท ต่อ ปริมาตรกล่อง 1 <u>ลูกบาศก์เซนติเมตร</u> แต่เนื่องจากคลังต้องดูแลสินค้าให้มากขึ้น เมื่อจำนวนวันผ่านไป จึงคิดค่าบริการสูงขึ้นเป็น 2 เท่า ในวันถัดๆ ไป
>กล่องมีปริมาตร 1 ลูกบาศก์เซนติเมตร

>เก็บไว้ 5 วัน

>ค่าบริการ วันที่ 1 = 1.00 บาท

>ค่าบริการ วันที่ 2 = 2.00 บาท

>ค่าบริการ วันที่ 3 = 4.00 บาท

>ค่าบริการ วันที่ 4 = 8.00 บาท

>ค่าบริการ วันที่ 5 = 16.00 บาท

>ค่าบริการรวม = 31.00 บาท

2. ถ้าสินค้าอยู่ในหมวดหมู่ "เสื้อผ้า" ให้คิดค่าบริการตามน้ำหนัก คือ คิดค่าบริการวันละ 20 บาท ต่อ น้ำหนัก 1 <u>กิโลกรัม</u> แต่เป็นไปได้ว่าอาจจะไม่มีข้อมูลน้ำหนักของสินค้า ในกรณีนั้นเพื่อความสะดวก คลังจะคิดค่าบริการวันละ 50 บาท <i>(Bonus Point - เนื่องจากคุณเป็นคนดี คุณจึงไม่อยากให้บริษัทสูญเสียกำไร คุณจึงคิดว่า น่าจะมีวิธีการหาน้ำหนักของสินค้าได้บ้าง กรณีไม่มีข้อมูลน้ำหนักของสินค้า)</i>
><u>กรณีมีข้อมูลน้ำหนักของสินค้า</u>

>สินค้ามีน้ำหนัก 3 กิโลกรัม

>เก็บไว้ 10 วัน

>ค่าบริการ = 600.00 บาท

><u>กรณีไม่มีข้อมูลน้ำหนักของสินค้า คิดแบบสะดวก</u>

>เก็บไว้ 10 วัน

>ค่าบริการ = 500.00 บาท

3. ถ้าสินค้าไม่ได้อยู่ในหมวดหมู่ดังกล่าว ให้ใช้วิธีการคิดค่าบริการแบบกว้างๆ คือ คิดค่าบริการวันละ 10 บาท ต่อ ปริมาตรกล่อง 1 <u>ลูกบาศก์เมตร</u>
>กล่องมีปริมาตร 8 ลูกบาศก์เมตร

>เก็บไว้ 10 วัน

>ค่าบริการ = 800.00 บาท

&nbsp;&nbsp;&nbsp;&nbsp;&nbsp;&nbsp;จากข้อมูลข้างต้น คลังต้องการระบบที่มีความสามารถต่อไปนี้
</br>
1. รับเข้าสินค้าได้เป็นกล่อง
2. นำสินค้าออกได้เป็นกล่อง
3. คำนวณค่าบริการสำหรับการจัดเก็บสินค้าครั้งนั้นๆ ได้
4. ดูรายละเอียดสินค้าต่างๆ ที่อยู่ในคลังได้
5. ดูข้อมูลรายละเอียดผลประกอบการทั้งหมดได้
6. อื่นๆ ที่เห็นว่าเป็นประโยชน์ต่อการดำเนินกิจการ

### หมายเหตุ
*กำหนดให้คลังมีพื้นที่จัดเก็บสินค้า ไม่จำกัด
</br>
*กำหนดให้ไม่มีการเปลี่ยนแปลงข้อมูลสินค้าในระหว่างที่สินค้าจัดเก็บอยู่
</br>
*กำหนดให้ความหนาแน่นวัตถุ ทุกชิ้นในจักรวาลนี้เท่ากับ 100 กิโลกรัมต่อลูกบาศก์เมตร

---
### เกณฑ์น้ำหนักการให้คะแนน เรียงจากมาก ไปน้อย
1. ความสมบูรณ์ และความถูกต้องของระบบ
2. คุณภาพ Code
3. Testing (Tests as Documentation is Cool)
4. Development Document
- README
- Comment เพื่ออธิบาย Code
- API Document (*Bonus Point)
- ER Diagram (*Optional)
- Class Diagram (*Optional)
5. Dockerfile (*Optional)